# A038_ORD23

## Testo

Una scuola superiore vuole gestire le assenze degli studenti.
Con assenze si intendono sia la mancata presenza per un giorno intero, sia l’ingresso in ritardo (con relativo orario), sia l’uscita anticipata (con relativo orario).
A questo scopo, la scuola richiede lo sviluppo di una applicazione Web che utilizza un database nel quale sono memorizzate, relativamente all’anno scolastico in corso, le seguenti informazioni:

- per ogni studente il nome, la data di nascita, la classe frequentata, lo username e la password di accesso per la consultazione, da parte dello studente e dei suoi genitori, delle assenze personali;
- le assenze, delle quali si deve registrare la data di effettuazione e la tipologia (giorno intero, ingresso in ritardo con relativo orario, uscita anticipata con relativo orario) ed il docente che l’ha inserita;
- le classi dell’istituto, con la tipologia (liceo o tecnico o professionale), l’indirizzo/articolazione/opzione di appartenenza (esempio 1: tecnico indirizzo Informatica e Telecomunicazioni articolazione Informatica; esempio 2: professionale indirizzo Servizi per l’enogastronomia e l’ospitalità alberghiera articolazione Enogastronomia opzione Prodotti dolciari artigianali e industriali; esempio 3: liceo indirizzo Classico);
- le ore di lezione effettivamente svolte dalle classi nel corso dell’anno: per ciascuna ora di lezione il docente registra data, ora, materia, argomento trattato. Eventuali docenti co-presenti (es. docente di laboratorio, docente di sostegno) firmano la loro presenza in aula accedendo autonomamente alla piattaforma con proprio username e password.

## Compito

Il candidato, fatte le opportune ipotesi aggiuntive, sviluppi:

1. un’analisi della realtà di riferimento, giungendo alla definizione di uno schema concettuale della base di dati che, a suo motivato giudizio, sia idoneo a gestire la realtà presentata;
2. il relativo schema logico;
3. le interrogazioni espresse in linguaggio SQL che restituiscono:
   1. elencare tutte le assenze dall’inizio dell’anno di un certo studente con la relativa data;
   2. elencare gli studenti che non hanno mai fatto assenze;
   3. visualizzare l’elenco degli studenti che hanno superato un certo numero di ore di assenza, riportando cognome, nome e classe di appartenenza;
4. il progetto di massima della struttura funzionale dell’applicazione Web, realizzando, con appropriati linguaggi a scelta sia lato client che lato server, la porzione dell’applicazione che consente di gestire l’accesso riservato da parte di uno studente, per visualizzare tutte le proprie assenze dall’inizio dell’anno con la relativa data (vedi interrogazione a. del punto 3).
